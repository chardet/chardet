SVE VIŠE ZAINTERESOVANIH ZAJEČARKI ZA BESPLATNE FITNES TRENINGE SPORTSKOG SAVEZA - Glas Sporta
СВЕ ВИШЕ ЗАИНТЕРЕСОВАНИХ ЗАЈЕЧАРКИ ЗА БЕСПЛАТНЕ ФИТНЕС ТРЕНИНГЕ СПОРТСКОГ САВЕЗА
Никола Павловић 29. априла 2021.
Акција Спортског савеза Србије "Буди здрава - вежбај са нама" успешно се већ више од пола године реализује у Зајечару. Организатор је Спортски савез града Зајечара, а са заинтересованим дамама из града на Тимоку вежбају лиценциране фитнес инструкторке Тамара Николић и Љиљана Субић.
"Рекреација је потпуно бесплатна, а све заинтересоване даме могу се укључити у ову занимљиву акцију која је заживела у нашем граду и која ће се продужити и на следећу годину, истакле су инструкторке Николић и Субић у разговору за "Глас спорта".
Претходних месец дана Зајечарке су вежбале у Фитнес центру "Body fit plus" у Хајдук Вељковој улици, уз поштовање свих епидемиолошких мера.
Следи краћа пауза због празника, а наставак акције заказан је за 8. и 9. мај у стандардним терминима. О свим променама полазнице ће бити благовремено обавештене, с обзиром на то да је са бољим временским условима планиран прелазак на отворене терене Спортско-рекреативног центра "Попова плажа".
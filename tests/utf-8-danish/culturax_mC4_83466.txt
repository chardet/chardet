Selvforsvar for Unge | Hwa Rang Do - Holstebro Taekwondo Klub
Selvforsvar for Unge
9. november kl. 10:00 til 10. november kl. 15:00
Ådalsvej 100, 8382 Hinnerup, Danmark
I samarbejde med Hinnerup Karate klub, inviterer vi til selvforsvarskursus med en superspændende instruktør:
Jamie Clubb er englænder med en baggrund i mange forskellige kampsystemer, såsom Taekwondo, Wu shu, Thaiboksning og Es- krima. Jamie har specialiseret sig i selvforsvar for børn og unge og i den forbindelse blandt andet skrevet bogen "When parents aren't around" om selvforsvar for børn og unge.
Børn har brug for helt andre selvforsvarsevner end voksne, da de typisk udsættes for andre overfald, og ikke har den samme styrke som voksne. For at børn kan beskytte sig selv mod overfald og fysisk mobning, er det således sjældent tilstrækkeligt med de teknikker, som typisk undervises til børn i kampsport, såsom slag, spark og frigørelsesteknikker.
På dette seminar vil Jamie lære børn og børneinstruktører fysiske og mentale færdigheder, som kan gøre børn i stand til at håndtere fysisk mobning og vold fra såvel andre børn som voksne. I lyset af, at børn og unge udgør hovedparten af medlemmerne i mange klubber, er dette seminar med Jamie således en enestående mulighed for at blive bedre kvalificeret til at undervise i selvforsvar for børn og unge.
Lørdag den 9. november 10.00-17.00
Generel selvbeskyttelse og 'anti-bullying'. Her vil også emner som respekt, årvågenhed, mod, personligt rum og "hvornår skal man slås?" blive behandlet.
Søndag den 10. november 09.00-15.00
Fortsat selvbeskyttelse, 'anti-abduction' og 'Mixed Martial Arts' for børn. Denne del af seminaret vil også komme ind på brugen af våben i forbindelse med børne- og ungevold, se på advarselssignaler og voldsscenarier mellem børn og voksne.
Hver dag vil bestå af fem timers undervisning bestående af sessioner på 30-45 minutter afbrudt af foredrag og diskussioner.
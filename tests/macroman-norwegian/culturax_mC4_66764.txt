St. Benedikts Regel - totalt anakronistisk eller aktuell? - Efrem forlag
Hjem Tro og tanke St. Benedikts Regel - totalt anakronistisk eller aktuell?
St. Benedikts Regel igjen - og igjen | morgenbladet.no
St. Benedikts Regel igjen - og igjen
Regelen om å se Gud og alt det andre.
Ukens navn: Mette Louise Nygård, psykiater, aktuell med ny oversettelse av St. Benedikts Regel fra latinsk (bildet). Efrem Forlag.
- Innledningen til Benedikts Regel sier at den er en lærebok i å tjene Kristus gjennom å prise Gud og tjene sine medbrødre eller medsøstre i et klostersamfunn. Regelen ble skrevet i cirka år 540. Hvordan er den gyldig i dag?
- Jeg har jobbet som psykiater i flere år i Norge. Det handlet ofte om å hjelpe pasienten til å løfte blikket og se en verden utenfor seg selv. Reglene handler på mange måter om det samme: å se alt det andre.
- Populærpsykologien oppfordrer folk til å gjøre seg gjeldende, og artikulere behov og følelser. Reglene oppfordrer til en livsstil som nærmer seg det selvutslettende. Hvilke råd ville du, som psykiater, gi folk av i dag?
- Du har helt rett! Benedikts regel preker om å lytte heller enn å snakke, være ydmyk, og tie stille hvis du ikke har noe å si. Poenget er at en ikke skal tro på seg selv, men tro og stole på Gud, som den som styrer våre liv. Hvilke råd jeg ville gi som psykiater til folk av i dag ville være avhengig av hvilken livssituasjon de er i, men grunnregelen i dagens psykoterapi er stort sett ikke å gi råd, men la klientene finne ut selv hva de egentlig ønsker eller søker etter. Men som du forstår er ikke Benedikts regel noe som er anvendelig overfor folk som vil snakke med en psykiater, men heller en regel folk må finne frem til for seg selv hvis de søker etter noe som gir mening utenfor dem selv, det vil si Gud.
- Aha, munker, altså. En av munketypene i boken er Sarabiten som følger sin egen logikk og lyster. Kan du oversette ham til i dag?
- Vi har ikke noe norsk ord for Sarabit. Det nærmeste ville være slabbedasker. Benedikt måler dem etter de målene Regelen gir. Han snakker om dem som vil ha både i pose og sekk; som samtidig vil være i kloster - og dessuten gjøre som de selv lyster, noe han anser som både selvmotsigende og helt forkastelig.
- Noen hevder at boken har vært Europas sivilisasjonsbærer i århundrer. Hvordan er den relevant utenfor klostrene?
- Boken er et historisk dokument som skildrer et særlig miljø i en særlig tid. Enkelte kapitler kan også fungere godt som konkrete leveråd for folk flest i dag. Her er for eksempel retningslinjer for abbedens, det vil si klosterlederens virksomhet. De er blitt etterfulgt av driftsledere i for eksempel Storbritannia de siste 20-25 årene. Mange klostersamfunn har jo fungert veldig vellykket i bokstavelig talt flere hundre år ved å følge denne lille regelens retningslinjer, og å ha folk som er villige til å følge dem. Benedikt ser jo dette som et spørsmål om abbeden ansvar overfor Gud for sine medbrødre. Under Pinochet i Chile på 1970-tallet tok en masse stu
Ehitusplaat on tänuväärne materjal. Erinevate ehitusplaatide kasutusvõimalused ja omadused - Ehitusruudus
23.08.2017, 08:11
OSB plaatide kasutusvaldkond on üsna lai nii sise- kui ka välistingimustes.Shutterstock
Ehitusplaate kasutatakse uusehitistel ning renoveerimistöödel seina- ja laeplaadina. Plaadid sobivad eriti hästi kohtadesse, kus vajatakse ehitiste vastupidavust, heliisolatsiooni ning tulekindlust. Plaate saab suurepäraselt värvida, tapetseerida või katta keraamiliste plaatidega. Vaatame lähemalt, millised on erinevate plaatide omadused ja kasutusvõimalused.
OSB plaat valmistatakse ristkulikuliste puitlaastude kokku pressimise teel kõrge rõhu ja temperatuuri tingimustes. OSB-3 plaat on veekindel ja OSB-2 plaat on niiskuskindel. Toodet tuuakse maale väga erinevatest riikidest näiteks: Ameerikast, Hiinast, Brasiiliast jne.
OSB plaadid toodetakse uudse tehnoloogiaga ja need on näitajatelt võrreldavad veekindla vineeriga. Materjalil on mõlemalt küljelt samasugune pinna kvaliteet ning on kergesti töödeldav. OSB plaate võib kasutada seinte vooderdamiseks, põrandate alusteks, lae detailideks, betoonvormide raketisteks, konstruktsioonielementideks, katuseks, piireteks
Puitlaastplaat on puitplaat, mis on valmistatud kõrgel temperatuuril ja survel kokku pressitud puitlaastust ja sideainest. Enamasti kasutatakse spetsiaalseadmes purustatud okaspuidu laastu. Niiskuskindla puitlaastplaadi puhul kasutatakse kokku pressimisel niiskuskindlat liimi.
Erineva otstarbega plaatide valmistamiseks kasutatakse erineva kuju, suuruse ja orientatsiooniga laastu ning erinevaid sideaineid (peamiselt karbamiid- ja fenoolformaldehüüdvaike).
Toodetakse nii kuivades kui ka niisketes tingimustes kasutatavat puitlaastplaati, samuti spetsiaalset kandekonstruktsiooni plaati ning punnühendusega sidumiseks mõeldud plaati.
Milline on ehitustööstuse tulevik maailmas? Uued suunad on hakanud vedama sektori efektiivsust ülespoole 13.08.2017
Milline betoonisegu objektile tellida? Loe lisaks, mida tähele panna suviste ja talviste betoonitööde juures 08.08.2017
Vineer on kihiline materjal, mis valmistatakse õhukeste puitlehtede - spoonide - kokku liimimise teel. Spooni kihtide arv sõltub vajalikust paksusest ning need asetatakse vineertahvlisse üksteise suhtes kiudude suunaga risti, nii et kihtide arv tahvlis oleks paaritu. See on vajalik vineertahvli kaardumise tõkestamiseks, kuna väliste spoonide kiud on ühesuunalised. Valmistatakse ka ühesuunalist vineeri, kus puidukiud on kõigil kihtidel ühes suunas. Vineer paisub, väändub ja tõmbub kokku vähem kui tavaline puit.
Vineer on mitmekülgne materjal ja sobilik kasutamiseks ka ilmastikukindlust nõudvas keskkonnas nagu aed.
Niiskuskindlat kasevineeri kasutatakse sise- ja välistingimustes: ehituses, transpordi vahendites, pakenditööstuses, mööbli valmistamisel, sisustuselementides, mänguväljakutes.
Tsementkiud- ja tsementlaastplaadid

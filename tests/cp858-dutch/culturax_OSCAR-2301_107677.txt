Planten zijn de basis voor de biodiversiteit in je tuin. Biodiversiteit betekent "soortenrijkdom". Soortenrijkdom is belangrijk. Met veel verschillende soorten blijft de natuur in evenwicht en kunnen ziekten en plagen niet snel de overhand krijgen. Ook in je tuin kun je een grote soortenrijkdom cre‰ren, om te beginnen er door meer planten in te zetten. Staat je tuin al vol? Breng dan plantlagen aan.
Bodem bedekkers
Een onderlaag van bodembedekkers ziet er niet alleen mooi uit. Het biedt ook een goede schuilplaats voor dieren als pissebedden, kevers, kikkers en hommels. Plant bijvoorbeeld bosviooltjes, ooievaarsbek, vrouwenmantel of zonneroosjes.
Middenlaag
De middenlaag bestaat uit kruidachtige (vaste) planten, vetplanten, eenjarigen en bollen. Deze leveren nectar en pollen. Plant bijvoorbeeld asters, helleborus, narcissen, sleutelbloem en ereprijs.
Bomen en struiken
Nog een stapje hoger kom je uit bij bomen, struiken en hagen. Het zijn ideale plekken voor vogels om te schuilen en te broeden, maar ook andere dieren doen hun voordeel met de bloesem van bomen en struiken. Plant lampenpoetser, parelstruik of een katsuraboom.
Klimplanten
De verbindende schakel tussen de verschillende lagen bestaat uit klimplanten. Ze passen in vrijwel elke tuin: een muur of schutting is genoeg. Waardevolle planten zijn kamperfoelie, klimop, klimrozen en bramen.
Az eurózóna pénzügyminiszterei közül többen is utaltak arra, hogy hétfõ délutáni tanácskozásukon valószínûleg nem születik megállapodás a görög államadósság kérdésének rendezésérõl.

Wolfgang Schäuble német pénzügyminiszter a tanácskozást megelõzõen Brüsszelben , szkeptikusan beszélt arról, hogy születhet-e hétfõn egyezség. A nap folyamán korábban Schäuble arról beszélt, hogy sajnálja a görögöket, mert egy felelõtlenül viselkedõ kormányt választottak maguknak.

Az ír Michael Noonan és Peter Kazimir szlovák pénzügyminiszter is arról beszélt, hogy nem világosak számukra a részletek, és azt várják Janisz Varufakisz görög pénzügyminisztertõl, hogy tegye teljesen világossá, mit is akar Athén nemzetközi partnereitõl. Noonan azt is elmondta, hogy bármi legyen is az alku, akár a jelenlegi mentõprogramot hosszabbítják meg, akár új programot dolgoznak ki, arról végsõ soron az ír parlamentnek is szavaznia kell…

Pierre Moscovici, az Európai Bizottság gazdasági és monetáris ügyekért felelõs francia tagja akárcsak a múlt héten, ismételten arról beszélt, hogy figyelembe kell venni, hogy a görög választók milyen politikai program mellett tették le voksukat, ugyanakkor Görögországnak is tiszteletben kell tartania korábbi kötelezettségvállalásait.

A francia politikus szerint a felelõsség és a szolidaritás elvét kell szem elõtt tartani. Kitért arra is, hogy Athén partnerei már eddig is jelentõs szolidaritásról tettek tanúbizonyságot. Arra az újságírói kérdésre, hogy mi lesz, ha ma nem sikerül megállapodni, Moscovici azt mondta: csak egyetlen forgatókönyv létezik, a megbeszélések sikeres lezárása Görögországgal, minden más puszta spekuláció.

Valdis Dombrovskis, a brüsszeli tesület euróért felelõs alelnöke rámutatott: Brüsszel konstruktívan áll a megbeszélésekhez. Úgy vélte ugyanakkor, hogy a legkézenfekvõbb a jelenlegi reformprogram meghosszabbítása lenne, legfeljebb féléves idõtávra. Az eurózóna pénzügyminisztereinek délután kezdõdõ tanácskozása a várakozások szerint éjszakába nyúlik majd.

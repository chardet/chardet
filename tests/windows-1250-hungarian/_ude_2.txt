

A Századvég kutatási igazgatója a Financial Times-on magyarázta a magyar külpolitikát. Mint Orbán Balázs kifejtette, Magyarország jól vizsgázott lojalitásból, amikor ellenérzései dacára megszavazta az Oroszország elleni szankciókat. A szerzõ mindenkit megnyugtatott: Putyin látogatása teljes egészében Magyarország gázbiztonságáról szól, az idén lejáró, Magyarország számára elõnytelen szerzõdést kell újratárgyalni az orosz elnökkel.

Orbán Balázs, a Századvég kutatási igazgatója a Financial Times-on közzétett vendégposztban avatta be hétfõn az olvasókat az Orbán-kormány külpolitikai megfontolásaiba. A Magyarország Oroszország és az EU között próbál egyensúlyozni címû írásban kifejtette, hogy Angela Merkel német kancellár két héttel ezelõtti és Vlagyimir Putyin orosz elnök holnapi látogatása, valamint Orbán Viktor vizitje Petro Porosenko ukrán elnöknél egyaránt fontos diplomáciai események az Ukrajnával szomszédos országnak.

Orbánnak nincs jó sajtója a nyugati országokban. A Századvég szerzõje szerint a magyarok „acélos” miniszterelnöke a 2010-es választási gyõzelme óta határozottan képviseli nemzete érdekeit, és elszántsága súlyos érdekeket sért az EU-ban és az Egyesült Államokban is.

Orbán Balázs szerint a külföldrõl érkezõ „hajthatatlan” kritika lehetetlenné teszi, hogy reálisan értékeljék a magyar külpolitika erõfeszítéseit.
Angela Merkel látogatása ugyanakkor megmutatta, hogy Németország osztja Magyarország geopolitikai nézeteit. Ahogy Orbán Viktor többször is megfogalmazta, Magyarország katonai, biztonsági megfontolásait a NATO-tagsága határozza meg, miközben abban is nagyon érdekeltek vagyunk, hogy Ukrajnában hallgassanak el a fegyverek.

Magyarország meggyõzõdése, hogy Oroszország fegyveres beavatkozását meg kell akadályozni, de Moszkvát nem lehet erre sem fegyverrel, sem nemzetközi elszigeteléssel kényszeríteni. Az se véletlen, hogy Budapesten Orbánnal együtt Merkel is kijelentette, hogy nem szállítanak fegyvert Ukrajnába - írta a Századvég szakértõje.

Bár több EU-tagállam geopolitikai helyzete merõben más, mint hazánké, Orbán Balázs szerint Szlovákia és Finnország is szoros gazdasági kötelékben van Oroszországgal. A vendégposzt magyar szerzõje ezért arra hívta fel az EU és az Egyesült Államok figyelmét, hogy Oroszországot illetõen nem Magyarország az egyetlen „pragmatikus” álláspontot képviselõ

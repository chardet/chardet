Tájékoztatják a tankerületeket az iskolákba beszivárgó szekta tevékenységérõl, amiben tudtukon kívül vesznek részt ezrek.
A Klebelsberg Intézményfenntartó Központ naprakész információkkal látja el a tankerületeket a szcientológiai egyház és társszervezeteinek mûködésérõl és módszereirõl – közölte a Klik, miután hétfõn a Társaság a Szabadságjogokért arról írt, hogy a szcientológusok drogterápiának álcázva folytatják tevékenységüket iskolások körében.
A TASZ jelentése szerint a Szcientológia Egyház tagjai számos olyan szervezetet hoztak létre, melyek áltudományos módszerekkel drogterápiának vagy drogprevenciónak álcázott marketingtevékenységet folytatnak az egyház befolyásának növeléséért.
A Klik az MTI kérdésére kifejtette: a tankerületek és az intézmények elõzetesen szûrik az iskolákban megszervezendõ prevenciós eseményeket és az elõadásokat tartó szervezeteket.
A szcientológia alapítója L. Ron Hubbard sci-fi író. Kritikusai üzleti szervezetnek tartják, mely a hívõk kizsákmányolásából tartja fenn magát. A Magyarországi Szcientológia Egyházat 1993-ban a parlament destruktív szektának minõsítette, a Nemzetbiztonsági Hivatal társadalomra veszélyes mozgalomként tesz róla említést. A TASZ jelentése szerint célja a minél nagyobb gazdasági és politikai befolyásszerzés. A mentális zavarokról, szenvedélybetegségekrõl áltudományos elméleteket állított fel, „drogterápiáinak” számos halálos áldozata van.
A drogmentes maratont szervezõ „Együtt egy Drogmentes Magyarországért Alapítvány” is a szcientológusok érdekkörébe tartozik, mégis több tízezer iskolást, szülõt, pedagógust, sportolót és köztisztviselõt mozgatnak meg, akik gyakran nem sejtik, hogy miben vesznek részt.

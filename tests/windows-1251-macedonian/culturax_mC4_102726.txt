Лагард се надева дека 2021. ќе биде година на економско закрепнување од пандемијата - БанкоМетар
-Се надеваме дека 2021 година е се уште година на закрепнување, но во две фази. Првата фаза е очигледно фазата што ќе продолжи да биде оптоварена со многу високото ниво на неизвесност, рече Лагард на панел на 51. Светски економски форум во Давос, што заради здравствената криза за првпат се одржува во виртуелен формат од 25-29 јануари.
Еврозоната се соочува со зголемување на бројот на случаи со коронавирус, заострување на рестриктивните мерки и бавно воведување на вакцините, што му нанесуваат дополнителна економска штета на регионот, за кој се проценува дека лани опадна за повеќе од 7,0 проценти.
Според Лагард, сегашното економско опкружување треба да го помине мостот што води кон закрепнување и се чини дека преминувањето на тој мост ќе биде малку одложено, но тој не треба да излегува од шините, пренесе Си-Ен-Би-Си.
Европската централна банка во декември излезе со проценката дека бруто домашниот производ на еврозоната ќе биде 3,9 проценти во 2021 година, и 2,1 процент следната година, но тие предвидувања во голема мера зависат од развојот на пандемијата и брзината на вакцинирање на граѓаните.
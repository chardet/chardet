В УПЦ МП обрали нового єпископа - РІСУ
В УПЦ МП обрали нового єпископа...
Священний Синод УПЦ МП, засідання якого відбулося 7 грудня 2020 року у Свято-Успенській Києво-Печерській Лаврі прийняв рішення про обрання нового вікарного єпископа для Миколаївської єпархії.
Синод ухвалив призначити клірика Миколаївської єпархії архимандрита Варнаву (Гладуна) єпископом Новобузьким, вікарієм Миколаївської єпархії.
Архимандрит Варнава (Гладун) народився 19 жовтня 1964 року в смт Голоби Ковельського району Волинської області.
З 1991 по 1992 рр. ніс послух в Покровському скиту Троїце-Сергієвої Лаври. З 1992 року - в Хмельницькому єпархіальному управлінні УПЦ МП, а з 1993 року проходив послух в Миколаївському єпархіальному управлінні.
21 вересня 1993 року єпископом Миколаївським і Вознесенським Питиримом рукопкладений в сан диякона, 15 лютого 1994 року - в сан священника. 27 березня 1995 року пострижений в монашество з ім'ям Варнава на честь апостола Христова від 70-ти.
У 1998 році закінчив Київську духовну семінарію, у 2020 році вступ на заочне відділення Київської духовної академії.
19 листопада 2008 року згідно з рішенням Священного Синоду УПЦ (від 17 листопада того ж року) призначений намісником чоловічого монастиря святих рівноапостольних Костянтина і Олени.
Місце наречення і хіротонії архімандрита Варнави у єпископа залишається на розсуд Митрополита Онуфрія.
Csatlakozva sok elõttem szólóhoz, én is szeretnék gratulálni rovatodhoz, melynek rendszeres olvasója vagyok.
Jómagam egy 1996-os évjáratú Peugeot 306 XN 1.4 típusú járgányt vezetek, (motorszám 10FS7Cxxxxxxx) amivel eddig semmi problémám nem volt (persze lekopogom). A mostani szokásos szerviznél (olajcsere, fékolaj, váltóolaj stb.) észrevettem, hogy mindkét elsõ féknél a belsõ oldali fékbetétek kopottabbak, mint a külsõk. A betéteket pont a korábbi olajcsere alkalmával (10 ezer km-rel ezelõtt) cserélte a szerelõ. A furcsa az, hogy a jelenség teljesen szimmetrikus, és a fékekkel egyébként semmi probléma sincs, jól fognak. Mi lehet ennek az oka?
A hiba inkább konstrukciós tünet. Az oka az, hogy a féktuskónak csak az egyik oldalát nyomja a dugattyú, és a betétek egyenletes kopását, illetve a tárcsa tehermentesítését a féktuskó alatti úszónyereg csúszkája biztosítja. Ezt az oldalankénti két-két csúszkát idõnként, (minimum a betétek cseréjekor) ki kell tisztítani és kenni. Akkor minimális a kopási különbség.
Rapallóban, a "Levantei Riviéra" egyik fellegvárának tekintett észak-itáliai kisvárosban mutatták be a felfrissített Fiat-konflist, a Multiplát. A "felfrissítés" kifejezés ez esetben talán nem is helyes, inkább a "kétségbeesett újrapróbálkozás egy autó elfogadtatására" terminológia a helyénvaló. Személyes sorstragédiám, hogy pont nekem kell tudósítanom az eseményrõl - nekem, akinek a régi Multipla sokkal-sokkal jobban tetszett.
Mert a régi Multipla igazi egyéniség volt. Fura lámpák, fura front, fura far, fura ajtók, fura ülések, fura møszerfal, és a sok-sok furcsaság kiválóan használható, stílusos, mégis praktikus családi autóvá állt össze, ami kitønt a mindennapi forgalom szürkeségébõl. A Museum of Modern Art 1999-ben ki is állított egy példányt New Yorkban. Az autó személyiségét nagyrészt a fényszórók határozták meg, és épp a két sorban elhelyezett lámpákat érte a legtöbb kritika.
A 2004-es modell arca már a szokásos átlátszó burájú lámpákat, középen emblémázott høtõrácsot és jókora alsó légbeömlõket visel. A Multipla barátságosból agresszívre váltott, egyszersmind elveszítette egyéni jellegét, megtörtént, amit képtelenségnek gondoltam volna: paszentosan simul a Fiat-modellpalettába. Olyan, mint egy felfújt Idea, ami olyan, mint egy felfújt Punto. Vagy ha tetszik, mint egy leeresztett Ulysse. Még a Pandát kellene egy kicsit átalakítani.
Az autó hátuljának változásaival már nincs bajom, bár nem értem, miért kellett a korábbi modell ötödik ajtajának lemezébe beleütött MULTIPLA-feliratot semmilyen krómbetøkkel és egy középre biggyesztett Fiat-logóval kiváltani. A hátsó lámpák igazság szerint még szebbek is, mint a komolytalan régiek - és szerencsére megmaradt az a hátsó ablak, D-oszlop és paskolnivalóan domborodó fenék, ami oly kedvesen Hamupipõke-tökhintóssá változtatja a kocsi hátulját.

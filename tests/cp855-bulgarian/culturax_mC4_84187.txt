Бургас преди 20 години: Втори взрив срещу семейството на футболиста Милен Георгиев
Бургас преди 20 години: Втори взрив срещу семейството на футболиста Милен Георгиев
Атентатът срещу ателието на семейството на Милен Георгиев бе водеща новина за "Черноморски фар" през март 1997 година
При първия взрив изгоря Хондата на нападателя
Флагман.бг стартира от днес нова рубрика "Бургас през 1997 година". Ще ви показваме основните теми от регионалния печат през съответния месец. Днес ще препечатаме водещата публикация от вестник "Черноморски фар", публикувана на 11 март 1997 година.
Втори взрив срещу семейството на футболиста Милен Георгиев
Часовникарски павилион срещу Новата поща е бил взривен вчера рано сутринта, съобщиха от РДВР Бургас. Взривът е нанесъл щети върху близките магазини и отсрещния жилищен блок. Павилиона държи фирма "Димил", която носи инициалите на Димитър и Милен Георгиеви.
Преди десет дни бе взривена хондата на футболиста Милен Георгиев. Централният нападател на "Нефтохимик" тогава бе казал, че колата е гръмнала по погрешка. Униформени споделиха, че може би взривяването на автомобила цели да сплаши някого.
Вчерашният атентат обаче потвърждава, че грешка няма, защото покушението е отново срещу семейство Георгиеви. Бащата на Милен, Димитър върти часовникарското ателие, казаха вчера хора от съседните павилиони.
Осведомени припомнят, че и бащата често е карал взривената неотдавна Хонда Сивик. Специализирана група от София е извършила оглед на мястото на бул."Стефан Стамболов"
Днес Милен Георгиев е уважаван футболен мениджър със сериозни позиции на италианския пазар. Георгиев е притежател и на модерен спортен комплекс, обича лъскавите возила и бохемския начин на живот. От кого бяха поръчани взривовете през 1997-а година и дали това е случайност - така и не стана ясно.
Кьсебовь
09.03.2017 06:22:46
Какво става с по-старата рубрика "Ретро Бургазь"? По-добре 1937, 1967 и 1997 година заедно.
09.03.2017 01:26:20
aka mi se
08.03.2017 23:54:50
На Милен татко му беше часовникар а на Саката дядо му шивач и крояч до Братята училището
бс фен
08.03.2017 23:47:38
Да,освен на селяните е и на гражданите.Така трябва да бъде за да живнем от блатото.Не са партия а в този вид са коалиция.А доколкото до въпросния футболист,комплекса може да се води на негово име но големия чорбаджия е друг и е в сянка.Жокер-живее в съседния луксозен комплекс :-)
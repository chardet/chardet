Az önkormányzat által készíttetett szakvélemény szerint rétegvíz okozta a föld megcsúszását a pályaudvarnál.


A végleges szakértõi jelentés szerint a rétegvíz okozta a rézsûcsúszást a Déli pályaudvari alagútnál, a helyreállítást a MÁV-nak kell elvégeznie. A megfelelõ intézkedések után néhány héten belül újraindulhat a vasúti közlekedés ? áll abban a jelentésben, melyet az újbudai önkormányzat juttatott el hétfõn az MTI-hez.

A jelentést az önkormányzat felkérésére a BME út- és vasútépítési tanszékének szakértõi készítették. A jelentés szerint nem állapítható meg az újbudai önkormányzat mulasztása, annak oka az volt, hogy a Gellért-hegyre mint vízgyûjtõ területre hullott csapadékból rétegvíz keletkezett, a talajtömeg belsejében íves csúszólap alakult ki, mely felett a talaj elmozdult.

Az alagút bejáratának közelében nagy számban találhatók felszíni mozgásokra utaló jelek, ezért mielõbb el kell kezdeni a helyreállítást, a késlekedés a ?suvadás? továbbterjedését okozhatja, ami a terület közmûveit és a környékbeli ingatlanok megközelítését is veszélyezteti. Magukat az épületeket azonban nem fenyegeti veszély ? tették hozzá.

A szakvélemény szerint az alagút szerkezete valószínûleg nem sérült meg, a mellvédfal ideiglenes elbontásával és a föld további lecsúszásának meggátolásával a vasúti közlekedés néhány héten belül helyreállhat.

A Déli pályaudvart január 31-én zárta le teljesen a MÁV.

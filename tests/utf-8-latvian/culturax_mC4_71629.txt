Stikla pasaulē - Daugavpils novada domes Izglītības pārvalde
11.04.2019 10:06 3
Visa redzētājs, cauri laidējs
reizē trauslais un
cietais stikls
nepatur neko no
pasaulīgām lietām savā
bezlaika mūžības svētībā...
/Aina Kraujiete/
Skaista un saulaina 4. aprīļa diena. Pie mums Medumu speciālajā pamatskolā ieradās ciemiņi. Tie bija divi stikla pūtēji no Ventspils. Pasākums tika organizēts interesants, izzinošs un radošs. Vispirms skolēniem tika uzdoti jautājumi par stikla īpašībām un pielietošanu, par pareizi sniegtajām atbildēm tika dotas balvas - stikla kuloniņi auklās. Skolēniem bija iespēja izteikt savu hipotēzi par uzdoto jautājumu. Pieredzes bagātais stikla pūtējs rādīja eksperimentus ar stikla stienīšiem un ļāva rast atbildes uz uzdotajiem jautājumiem. Par brīnumu pasākuma dalībniekiem, stikls varēja būt dažāds - gan mīksts, gan tievs kā diedziņš, kuru var sasiet mezglā, gan arī trausls kā sniegpārsliņas, kuras papūšot dejo gaisā.
Pasākuma laikā arī paši skolēni varēja sevi pamēģināt stila pūtēju lomā - uzpūst stikla bumbas, uzzināt kāda ir stikla pūtēja vissvarīgākā īpašība - pacietība, kura jātrenē nepārtraukti. Bez šīs īpašības par īstu stikla pūtēju kļūt nevar.
Visi bija sajūsmā par pasākumu, kura laikā varēja gan paši skolēni piedalīties, gan uzzināt daudz jaunas informācijas.
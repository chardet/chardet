Satori | Noskaties! Gada labākā īsfilma - Vladimira Leščova "Elektriķa diena"
12. novembrī Nacionālo kino balvu "Lielais Kristaps" saņēma Vladimira Leščova nepilnas deviņas minūtes garā animācijas filma pieaugušajiem "Elektriķa diena" - simbolisks un asprātīgs stāsts par to, kas sākās, kad pazuda elektrība.
"Filma "Elektriķa diena" pievēršas trauslajai robežai starp to, ko pieņemam par prātu un ko par ārprātu, un tās darbība risinās psihiatriskajā klīnikā. Klīnika kino nereti tiek izmantota kā sabiedrības modelis, kurā aplūkot attiecības starp varu un normalitāti, paradumu un piešķirtas lomas ietekmi uz identitāti, un arī šajā filmā palātas un gaiteņi kļūst par vietu, kur risinās cīņa par identitāti," par filmu raksta animācijas pētniece Ieva Viese-Vigula.
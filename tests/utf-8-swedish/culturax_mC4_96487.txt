LO vill kriminalisera storskalig miljöförstörelse - Supermiljöbloggen
Start / Nyheter / LO vill kriminalisera storskalig miljöförstörelse
06 mar 2020 * Lästid:
ecocide Ekocid Fackförbund Juridik Karl-Petter Thorwaldsson Lo Miljöbrott miljöförstöring politik Positiva nyheter
Det bör vara kostsamt att förstöra miljön och Sverige bör gå i täten för att ekocid ska vara brottsligt. Det skriver LO-basen Karl-Petter Thorwaldsson tillsammans med Palmecentrets Anna Sundström på SvD Debatt.
Begreppet "ecocide" (eller svenska ekocid) myntades av miljökämpen och juristen Polly Higgins. Hon drev i åratal en kampanj för att driva igenom en internationell lag mot massförstörelse av ekosystem. Syftet med lagen var ge rättsligt skydd åt naturen och att kunna ställa internationella storföretag och ministrar till svars juridiskt för omfattande miljöförstöring.
Nu har Higgins fått sällskap av den svenska fackrörelsen. I en SvD- debattartikel skriver LO:s Karl-Petter Thorwaldsson och Anna Sundström, chef för Olof Palmes internationella center att miljöförstöring behöver kriminaliseras.
Thorwaldsson och Sundström uppmanar Sveriges regering och riksdag att minska straffriheten och göra det kostsamt att förstöra människans livsbetingelser
Sverige bör gå i täten för att ekocid ska läggas till Romstadgan som ett femte brott i fredstid. Och därmed på ett avgörande sätt bidra till ett nytt förhållningssätt till investeringar, exploatering och tillväxt.
Även flera av världens stora kyrkosamfund vill se starkare juridiska rättigheter för naturen. På flera håll i världen pågår rörelser mot att förstärka kriminaliseringen av miljöförstöring. Till exempel har ett antal enskilda floder, skogar och sjöar i Colombia, USA och Nya Zeeland getts speciell juridisk status.
Idag är vanliga miljöbrott lågt prioriterade av svenska myndigheter. Experter frågar sig hur effektivt det svenska arbetet mot miljöbrottslighet egentligen är, eftersom ärendena oftast inte ens tas upp i domstol. Med dyrare straffavgifter och tydligare kriminalisering skulle miljöförstörelse hamna högre upp på den politiska och juridiska agendan.
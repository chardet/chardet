L'INDIPENDENTE È nata la prima comunità energetica rinnovabile in Lombardia - L'INDIPENDENTE
Posted By Eugenia On 12 Febbraio 2022 - 10:10 @ 10:10 In Ambiente | 2 Comments
È nata la prima comunità energetica rinnovabile in Lombardia. A Turano Lodigiano, piccolo comune di poco più di 1500 abitanti, verranno installati due impianti fotovoltaici di 34 kW e 13 kW ciascuno, che permetteranno di produrre, scambiare e vendere energia verde al 100%. La comunità energetica si compone di 9 famiglie - a breve saliranno a 23 -, 1 parrocchia e 9 utenze comunali, riuniti nella libera associazione chiamata Solisca. Il tutto ha avuto inizio nel 2020 - poco dopo la firma del decreto [1] che ha dato il via libera alla sperimentazione delle comunità energetiche rinnovabili (REC) -, per iniziativa dell'amministrazione comunale e la digital energy company Sorgenia [2], con l'idea di realizzare cinque impianti fotovoltaici dal valore di 70mila euro. Oltre ai due che effettivamente alimenteranno Solisca, altri 3 sarebbero stati installati nell'ufficio postale, nella sede della protezione civile e nella mensa del paese confinante Bertonico. Attualmente, però, sono previsti due impianti sulle aree coperte del campo sportivo e della palestra di Turano Lodigiano, dotati di una capacità energetica di circa 50mila kilowatt l'anno.
URL to article: https://www.lindipendente.online/2022/02/12/e-nata-la-prima-comunita-energetica-rinnovabile-in-lombardia/
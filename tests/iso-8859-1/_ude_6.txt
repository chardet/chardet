Vielä ehdit perehtyä Sibeliuksen elämään Ateneumissa, aina 22. maaliskuuta asti.
Moniaistisessa Sibelius ja taiteen maailma näyttelyssä pääsee näkemään ja kuulemaan Sibeliusta ympäröiviä vaikutteita 12 erilaisen teeman kautta.
Kolmella eurolla saat käyttöösi musiikkiääniooppaan, jonka avulla voit tutustua taiteeseen ja Sibeliuksen elämään säveltäjän valittuja kappaleita kuunnellessa.
Nykytaiteen museo Kiasma avautuu uudistustöiden jälkeen jälleen 13. maaliskuuta Robert Mapplethorpen retrospektiivisella näyttelyllä,
joka esittelee taiteilijan tuotantoa ja uran vaiheita yli 250 teoksella.
Viime keväänä ensimmäistä kertaa järjestetty taidetapahtuma Olohuonenäyttely muuttaa joukon helsinkiläiskoteja kahden päivän ajaksi taidegallerioiksi,
joissa esitellään nykytaidetta. Taidetta voidaan esitellä missä vaan; olohuoneissa, makuuhuoneissa, hisseissä, varastoissa ja jääkaapeissa.
Olohuonegalleriat ovat auki yleisölle viikonloppuna 21.-22. maaliskuuta. Älä unohda myöskään kevään viimeistä Galleriakeskiviikkoa 1. huhtikuuta,
jolloin tapahtumaan osallistuvat galleriat pitävät ovensa auki pidempään ja tarjoavat päivän aikana näyttelyjen lisäksi myös muuta ohjelmaa kuten musiikkia,
tanssia ja taiteilijatapaamisia.

Katuruoka levittäytyy Helsinkiin 16.-22. maaliskuuta Streat Helsinki tapahtuman myötä.
Viime keväänä ensimmäistä kertaa järjestetty katuruokatapahtuma Helsinki venyy tänä vuonna viikon pituiseksi katuruokajuhlaksi, johon kuuluu useita kokonaisuuksia.
Mukana on tänäkin vuonna EATS-katuruokafestivaali, joka nyt laajenee kaksipäiväiseksi tapahtumaksi ja levittäytyy Torikortteleista Senaatintorin suuntaan 21.-22.3.
Helsinki tuo tällä kertaa mukanaan myös uuden SUBURBS-lähiökiertueen. Bongaa kiertueen ruokarekat Vuosaaressa 7.3. ja Lauttasaaressa 14.3.
Kahvin ystäviä hemmotellaan puolestaan Helsinki Coffee Festival kahvifestivaalilla, joka järjestetään 20.-22. maaliskuuta Suvilahden Kattilahallissa.
Maistele erilaisia kahvilaatuja ympäri maailman, opi valmistamaan laadukasta kahvia myös kotioloissa ja tutustu tämä hetken mielenkiintoisimpiin kahviloihin ja paahtimoihin.
Tapahtumassa kilpaillaan lisäksi Cup Tasting, Brewers Cup ja Vuoden Barista titteleistä.

Mistrovství Evropy proběhlo od 15. do 18. černa a kromě Jaroslava Linharta se do hlavního města Chorvatska vydali reprezentovat Českou republiku ještě Vladimír Žižka a Rudolf Bradler. Turnaje se zúčastnilo 790 závodníků z 32 států Evropy.
Hned první den šampionátu šel do akce Jaroslav Linhart, v jeho kategorii startovalo dalších dvacet soupeřů. V prvním zápase judista Lokomotivy bez zaváhání porazil Němce Andrease Winhaba. Poté vyřídil loňského finalistu Francouze Thierry Bruneta. V semifinále odsoudil k boji o bronz Rakušana Alfreda Fuerholzera.
Poslední překážka v cestě za zlatem se jmenovala Hamed Kerroum. I tento francouzský judista však poznal výbornou školu trutnovského juda. Linhart zvítězil a nakonec byl naším jediným mužským reprezentantem, kterému se podařilo získat titul na tomto velice prestižním a dobře obsazeném turnaji.
Rudolf Bradler a Vladimír Žižka se prali až poslední den mistrovství. Rudolf Bradler v kategorii M2 do 81 kg obsadil 9. místo, když v prvním kole měl volný los, ve druhém porazil Francouze Ertleho, ale poté ho vyřadil pozdější bronzový medailista z Ruska, Nikolay Anikin. Vladimir Žižka ve stejné kategorii hned v úvodním kole po vyrovnaném zápase prohrál s Italem Giubronem a tím jeho účast na turnaji skončila.
Jste zde: ÚVOD > Aktuality > Trutnovské judo má historicky prvního mistra Evropy - Jaroslava Linharta!
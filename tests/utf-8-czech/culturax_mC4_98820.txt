Tip na výlet: Výšlap na Pustevny k soše Radegasta - VašeDěti.cz
Tip na výlet: Výšlap na Pustevny k soše Radegasta
Jednu srpnovou sobotu jsme se s manželem Michalem, dcerkou Kristýnou a kamarádkou Monikou vydali na výlet do hor. Kristýnka s námi moc na hory do této doby nejezdívala, nechávali jsme ji u babičky a dědečka. Ale jednou jsme si řekli, že už je dost velká, aby mohla s námi. Vybrali jsme tedy méně náročné místo i trasu.
Vydali jsme se na Pustevny. Na parkovišti zaplatili poplatek (150 Kč - kdyby to někoho zajímalo) a vydali se vstříc dobrodružství. Nejdříve jsme šli kolem tolik populární Stezky Valaška. Na tuto stezku v oblacích máme v plánu, až bude Kristýnka větší. Potom k vrcholu Tanečnice (1 084m).
Pak jsme se vydali k soše Radegasta na Radhošti v nadmořské výšce 1 105 metrů. Udělali pár fotek na památku. Koupili turistickou vizitku do sbírky do turistického deníku, který je nyní také populární, a pár pohledů na památku. Kristýnka něco málo zakousla, pitný režim doplňovala celou cestu a odpočinula si a mohli jsme pokračovat v cestě zpět. Ušli jsme cca přes šest kilometrů. Trasa vedla i do kopců. Navíc bylo poměrně "dusno", takže jsme se rozhodli tento první Kristýnčin výlet do hor slavnostně završit.
Z každé cesty, výletů i závodů píši Kristýnce zážitky v podobě turistického a běžeckého deníku, aby měla jednou nač vzpomínat. Má i svoji "krabici vzpomínek", kde jí uchovávám různé suvenýry.